7

quae coniectura, sicut a re et sententia stare non potest, ita ne a uerborum quidem structura
commendatur, nam ex his (scil. centenis nummis) . . . eo (scil. centenis nummis) constitisse,
quis tulerit!

Quod autem Pintianus uocem ann-’e in numia mutauit, id temere plane factum existimo.
Quippe opus illi fuit numeri quodam uerbo, quo pretium indicaretur, non animaduertit, uix
minus esse necessarium sibi annorum numerum, de calculis nihil considerauit3 ergo consultius
nihil ei fuit, quam ut annorum uerum numerum permutaret cum nummorum falsissimo.

Harduinus denique coniecturae periculum non fecit, satis habuit fundamenta iecisse,
sane infirmissima.

Sed cum simplici illa usura, quae remoto anatocismo computatur, in emendando loco
nostro propter calculi dictos errores nihil adhuc profecerimus, uideamus tandem, quid ad
sententiam illa ratio remotis eiusmodi erroribus ualeat. Etenim quaecunque est in Plinii
narratiuncula obscuritas, illud certe plus quam perspicuum est, uelle eum magni aliquid et
speciosi ipsaque magnitudine uenusti, quinetiam numeri ad numerum proportione concinni
iucundique in medium proferre3 quale cum tuo iure exspectaueris, tum ille te edoceat, cuius
uini amphora olim pretio fuerit eentum sestertium, eius post centum et sexaginta annos unciam
sestertio uno et γ’, constitisse, quid potest esse ieiunius, quid frigidius ac paene ineptius!

Ex quo efficitur, ut reiieiendum plane atque a propositi loci interpretatione semouendum
simplex illud foenus, quod sine anatocismo fit, existimem3 illud obiter tantum monebo, eos
errare mihi uideri, qui Gronouio‚ Noodtio Ernestoque auctoribus credant, hoc foenoris genus
apud Romanos perpetui certo ueluti nomine appellari solitum esse3 nam cum pauca illa loca
(Cic. ad Att. V, 21, 13. VI, 2, 7.), ubi perpetui foenoris mentio occurrit, considero, magis
putem, anatocismum grauissimum, uidelicet menstruum, illa uoce demonstrari atque leniori,
qui etiam Plinio nostro obuersatus est, hoc es't anniuersario, opponi, quam anatocismum, ut
illi putant, omnino negari.

Unum superest Silligii iudicium quod* examinemus. Qui cum ad Harduini exemplum
coniectura uocabulo concepta caute se abstinuit, pretium unciae desiderauit uocemque uino
demonstrauit tamquam corruptam ex ea uoce, quae pretium illud indicasset. Nec me praeterit,
uariantes codicum lectiones ad illam potissimum uocem exhiberi, quod aliquando potest
corruptionis indicium esse. Verumtamen nullam prorsus illa uox uini per se offensionem
habet, cum praesertim in uino uncia mensurae minus frequens modus sit, ut ne superflua
quidem dici possit adiectio. Deinde communi quodam animi errore et librarii et qui tum
fuerunt critici et ipse Silligius lapsi esse uidentur, ut in lectione sententiae, quae a uerbis
Quod ut eius temporis incipit, cum ad finem usque et ad uerbum (constitisse) peruenissent

