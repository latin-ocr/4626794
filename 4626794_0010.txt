3

cere, primum, si Plinius ut supra legitur scripserit, ueri aliquid rectique eum scripsisse,
alterum, in reliquis coniecturis, quas alii protulerunt, contra esse, postremum, qui est codi-
cum habitus quemadmodum existere potuerit ex illa Plinii scriptione quam pro uera recepi.
Haec iam articulatim explicabo.

ἢ Ι.

Pecunia bene collocata usuras reddit, uinum in cella repositum non reddit, eaque diuer-
sitas augescente quadam progressione tanto maiorem capit effectum, quanto diutius repo-
situm hoc iacet, illa occupata est, tum praecipue quanto curiosius usuris pecuniae scsrs
quotannis accumulatur. Inde ingentes pecuniae conficiuntur, mente quidem magis et cogi-
tatione quam re, cum anatocismus uerbo facilius et iactatione quam re et facto per saecula
continuetur3 sed ut proni sunt homines ad ingentia et ad ea, quae miraculi prodigiique
aliquid habent, et diuitiarum studiosi uel commenticiarum, uetus est cauillatio quaedam
(quae hodie quoque recurrere solet, in diariis praesertim , inter nouarum rerum penuriam),
qua uina eximiae uetustatis tanta pecunia possessori constare finguntur, quantam nunc ha·
beret, si pristinum uini pretium, quod nindemiae tempore fuit, in foenore collocasset, eam-
que sortem usuris usurarumque usuris et deinceps nulla intercapedine intertrimentoue ad
praesentem usque diem accumulasset. Atque illi cauillationi, quae, quamcunque habet iucun-
ditatem, delectationem et elegantiam, certe sine cuiusquam fraude fit, etiam Plinium hoc
loco operam dare manifestum est.

Comparat pretium amphorae, quod uindemiae tempore fuit, cum pretio unciae, quod
hodie post 160 annos, adhibita quam modo dixi fictione, existit.

Non ambigitur, uini amphoram continere 80 libras, libram autem 12 uncias, eoque fieri
ut uncia amphorae pars sit nongentesima sexagesima (ἧς).

Ponit Plinius amphorae pretium (quod uindemiae tempore fuit) 100 sestertium, ponit
usuras semisses, ponit denique annorum 160 decursum.

Iam mediusfidius tota res in calculis est.

Quaestio est: Summa 100 sestertium, annis 160 continuis, usura semisse, anatocismo
anniuersario, multiplicata, quanta efficitur?

Quaestionis formula arithmetica haec est:

100 Χ (ᾖε-γα) = x.
Procedamus lege artis ad solutionem.
Euoluas, quaeso, logarithmum numeri 106.
ρῆἓ

